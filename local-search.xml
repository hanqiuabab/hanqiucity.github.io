<?xml version="1.0" encoding="utf-8"?>
<search>
  
  
  
  <entry>
    <title>题都城南庄</title>
    <link href="/2022/03/15/2022-03-15/"/>
    <url>/2022/03/15/2022-03-15/</url>
    
    <content type="html"><![CDATA[<h1 id="题都城南庄"><a href="#题都城南庄" class="headerlink" title="题都城南庄"></a>题都城南庄</h1><p>崔护（唐代）</p><p>去年今日此门中，人面桃花相映红。<br>人面不知何处去，桃花依旧笑春风。</p>]]></content>
    
    
    <categories>
      
      <category>每日一首古诗词</category>
      
    </categories>
    
    
  </entry>
  
  
  
  <entry>
    <title>木兰花·拟古决绝词柬友</title>
    <link href="/2022/03/14/2022-03-14/"/>
    <url>/2022/03/14/2022-03-14/</url>
    
    <content type="html"><![CDATA[<h1 id="木兰花·拟古决绝词柬友"><a href="#木兰花·拟古决绝词柬友" class="headerlink" title="木兰花·拟古决绝词柬友"></a>木兰花·拟古决绝词柬友</h1><p>纳兰性德（清代）</p><p>人生若只如初见，何事秋风悲画扇。等闲变却故人心，却道故人心易变。<br>骊山语罢清宵半，泪雨霖铃终不怨。何如薄幸锦衣郎，比翼连枝当日愿。</p>]]></content>
    
    
    <categories>
      
      <category>每日一首古诗词</category>
      
    </categories>
    
    
  </entry>
  
  
  
  <entry>
    <title>一剪梅·红藕香残玉簟秋</title>
    <link href="/2022/03/11/2022-03-11/"/>
    <url>/2022/03/11/2022-03-11/</url>
    
    <content type="html"><![CDATA[<h1 id="一剪梅·红藕香残玉簟秋"><a href="#一剪梅·红藕香残玉簟秋" class="headerlink" title="一剪梅·红藕香残玉簟秋"></a>一剪梅·红藕香残玉簟秋</h1><p>李清照（宋代）</p><p>红藕香残玉簟秋。轻解罗裳，独上兰舟。云中谁寄锦书来？雁字回时，月满西楼。<br>花自飘零水自流。一种相思，两处闲愁。此情无计可消除，才下眉头，却上心头。</p>]]></content>
    
    
    <categories>
      
      <category>每日一首古诗词</category>
      
    </categories>
    
    
  </entry>
  
  
  
  <entry>
    <title>明日歌</title>
    <link href="/2022/03/10/2022-03-10/"/>
    <url>/2022/03/10/2022-03-10/</url>
    
    <content type="html"><![CDATA[<h1 id="明日歌"><a href="#明日歌" class="headerlink" title="明日歌"></a>明日歌</h1><p>钱福（明代）</p><p>明日复明日，明日何其多。<br>我生待明日，万事成蹉跎。<br>世人若被明日累，春去秋来老将至。<br>朝看水东流，暮看日西坠。<br>百年明日能几何？请君听我明日歌。</p><p>明日复明日，明日何其多！<br>日日待明日，万事成蹉跎。<br>世人皆被明日累，明日无穷老将至。<br>晨昏滚滚水东流，今古悠悠日西坠。<br>百年明日能几何？请君听我明日歌。</p>]]></content>
    
    
    <categories>
      
      <category>每日一首古诗词</category>
      
    </categories>
    
    
  </entry>
  
  
  
  <entry>
    <title>滕王阁序</title>
    <link href="/2022/03/09/2022-03-09/"/>
    <url>/2022/03/09/2022-03-09/</url>
    
    <content type="html"><![CDATA[<h1 id="滕王阁序"><a href="#滕王阁序" class="headerlink" title="滕王阁序"></a>滕王阁序</h1><p>王勃（唐代）</p><p>　　豫章故郡，洪都新府。星分翼轸，地接衡庐。襟三江而带五湖，控蛮荆而引瓯越。物华天宝，龙光射牛斗之墟；人杰地灵，徐孺下陈蕃之榻。雄州雾列，俊采星驰。台隍枕夷夏之交，宾主尽东南之美。都督阎公之雅望，棨戟遥临；宇文新州之懿范，襜帷暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区；童子何知，躬逢胜饯。</p><p>　　时维九月，序属三秋。潦水尽而寒潭清，烟光凝而暮山紫。俨骖騑于上路，访风景于崇阿。临帝子之长洲，得天人之旧馆。层峦耸翠，上出重霄；飞阁流丹，下临无地。鹤汀凫渚，穷岛屿之萦回；桂殿兰宫，即冈峦之体势。</p><p>　　披绣闼，俯雕甍，山原旷其盈视，川泽纡其骇瞩。闾阎扑地，钟鸣鼎食之家；舸舰弥津，青雀黄龙之舳。云销雨霁，彩彻区明。落霞与孤鹜齐飞，秋水共长天一色。渔舟唱晚，响穷彭蠡之滨，雁阵惊寒，声断衡阳之浦。</p><p>　　遥襟甫畅，逸兴遄飞。爽籁发而清风生，纤歌凝而白云遏。睢园绿竹，气凌彭泽之樽；邺水朱华，光照临川之笔。四美具，二难并。穷睇眄于中天，极娱游于暇日。天高地迥，觉宇宙之无穷；兴尽悲来，识盈虚之有数。望长安于日下，目吴会于云间。地势极而南溟深，天柱高而北辰远。关山难越，谁悲失路之人；萍水相逢，尽是他乡之客。怀帝阍而不见，奉宣室以何年？</p><p>　　嗟乎！时运不齐，命途多舛。冯唐易老，李广难封。屈贾谊于长沙，非无圣主；窜梁鸿于海曲，岂乏明时？所赖君子见机，达人知命。老当益壮，宁移白首之心？穷且益坚，不坠青云之志。酌贪泉而觉爽，处涸辙以犹欢。北海虽赊，扶摇可接；东隅已逝，桑榆非晚。孟尝高洁，空余报国之情；阮籍猖狂，岂效穷途之哭！</p><p>　　勃，三尺微命，一介书生。无路请缨，等终军之弱冠；有怀投笔，慕宗悫之长风。舍簪笏于百龄，奉晨昏于万里。非谢家之宝树，接孟氏之芳邻。他日趋庭，叨陪鲤对；今兹捧袂，喜托龙门。杨意不逢，抚凌云而自惜；钟期既遇，奏流水以何惭？</p><p>　　呜呼！胜地不常，盛筵难再；兰亭已矣，梓泽丘墟。临别赠言，幸承恩于伟饯；登高作赋，是所望于群公。敢竭鄙怀，恭疏短引；一言均赋，四韵俱成。请洒潘江，各倾陆海云尔。<br>　　滕王高阁临江渚，佩玉鸣鸾罢歌舞。<br>　　画栋朝飞南浦云，珠帘暮卷西山雨。<br>　　闲云潭影日悠悠，物换星移几度秋。<br>　　阁中帝子今何在？槛外长江空自流。</p>]]></content>
    
    
    <categories>
      
      <category>每日一首古诗词</category>
      
    </categories>
    
    
  </entry>
  
  
  
  <entry>
    <title>登岳阳楼</title>
    <link href="/2022/03/08/2022-03-08/"/>
    <url>/2022/03/08/2022-03-08/</url>
    
    <content type="html"><![CDATA[<h1 id="登岳阳楼"><a href="#登岳阳楼" class="headerlink" title="登岳阳楼"></a>登岳阳楼</h1><p>杜甫（唐代）</p><p>昔闻洞庭水，今上岳阳楼。<br>吴楚东南坼，乾坤日夜浮。<br>亲朋无一字，老病有孤舟。<br>戎马关山北，凭轩涕泗流。</p>]]></content>
    
    
    <categories>
      
      <category>每日一首古诗词</category>
      
    </categories>
    
    
  </entry>
  
  
  
  <entry>
    <title>黄鹤楼</title>
    <link href="/2022/03/07/2022-03-07/"/>
    <url>/2022/03/07/2022-03-07/</url>
    
    <content type="html"><![CDATA[<h1 id="黄鹤楼"><a href="#黄鹤楼" class="headerlink" title="黄鹤楼"></a>黄鹤楼</h1><p>崔颢（唐代）</p><p>昔人已乘黄鹤去，此地空余黄鹤楼。<br>黄鹤一去不复返，白云千载空悠悠。<br>晴川历历汉阳树，芳草萋萋鹦鹉洲。<br>日暮乡关何处是？烟波江上使人愁。</p>]]></content>
    
    
    <categories>
      
      <category>每日一首古诗词</category>
      
    </categories>
    
    
  </entry>
  
  
  
  
</search>
